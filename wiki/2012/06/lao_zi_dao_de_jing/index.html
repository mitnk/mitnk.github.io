<!DOCTYPE html>
<html>
<head>
  <meta charset="utf-8">
  <meta http-equiv="content-type" content="text/html; charset=utf-8">
  <link rel="shortcut icon" href="/media/favicon.ico" type="image/x-icon" />
  <link type="text/css" rel="stylesheet" href="/media/css/pygments.css" />
  <link type="text/css" rel="stylesheet" href="/media/css/article.css" />

  <title>Lao Zi Dao De Jing</title>
</head>
<body>

<div id="wrapper">
    <div id="content">
        
<div class="entry">
    <article itemtype="http://schema.org/Blog">
        <h1 class="entry-title">Lao Zi Dao De Jing</h1>
        <div class="entry-content">
            <h2>一章</h2>
<p>道，可道，非常道；名，可名，非常名。无名，天地之始；有名，万物之母。故，常无，欲以观其妙。此两者同出而异名，同谓之玄。玄之又玄，众妙之门。</p>
<h2>二章</h2>
<p>天下皆知美之为美，斯恶矣；皆知善之为善，斯不善矣。故，有名相声，难易相成，长短相形，高下相倾，音声相和，前后相退。是以，圣人，处无为之事，行不言之教，万物作焉而不为始。生而不有，为而不恃，功成而弗居。夫为弗居，是以不去。</p>
<h2>三章</h2>
<p>不尚贤，使民不争；不贵难得之货，使民不为盗；不见可欲，使民心不乱。是以圣人之治，虚其心、实其腹、弱其志、强其骨，常使民无知无欲，使夫智者不敢为也。为无为，则无不治。</p>
<h2>四章</h2>
<p>道冲，而用之或不盈。渊兮，似万物之宗。挫其锐，解其纷，和其光，同其尘。湛兮，似或存。吾不知谁之子，象帝之先。</p>
<h2>五章</h2>
<p>天地不仁，以万物为刍狗；圣人不仁，以百姓为刍狗。天地之间，其犹橐籥乎？虚而不屈，动而愈出。多言数穷，不如守中。</p>
<h2>六章</h2>
<p>谷神不死，是谓玄牝。玄牝之门，是谓天地根。绵绵若存，用之不勤。</p>
<h2>七章</h2>
<p>天长地久。天地所以能长且久者，以其不自生，故能长生。是以圣人，后其身而身先，外其身而身存。非以其无私邪？故能成其私。</p>
<h2>八章</h2>
<p>上善若水。水善利万物而不争，处众人之所恶，故几于道。居善地，心善渊，与善仁，言善信，正善治，事善能，动善时。夫唯不争，故无尤。</p>
<h2>九章</h2>
<p>持而盈之，不如其已。揣而锐之，不可常保。金玉满堂，莫之能守。富贵而骄，自遗其咎。功成身退，天之道。</p>
<h2>十章</h2>
<p>载营魄抱一，能无离乎？专气致柔，能婴儿乎？涤除玄览，能无疵乎？爱民治国，能无知乎？天门开阖，能为雌乎？明白四达，能无为乎？生之畜之，生而不有，为而不恃，长而不宰，是谓玄徳。</p>
<h2>十一章</h2>
<p>三十辐共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故，有之以为利，无之以为用。</p>
<h2>十二章</h2>
<p>五色令人目盲，五音令人耳聋，五味令人口爽，驰骋畋猎令人心发狂，难得之货令人行妨。是以，圣人为腹不为目。故去彼取此。</p>
<h2>十三章</h2>
<p>宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患？故，贵以身为天下，若可寄天下；爱以身为天下，若可托天下。</p>
<h2>十四章</h2>
<p>视之不见，名曰夷，听之不闻，名曰希，搏之不得，名曰微。此三者，不可致诘，故混而为一。其上不皦，其下不昧，绳绳不可名，复归于物。是谓无状之状，无物之象，是谓惚恍。迎之不见其首，随之不见其后。执古之道以御今之有，能知古始，是谓道纪。</p>
<h2>十五章</h2>
<p>古之善为士者，微妙玄通，深不可识。夫惟不可识，故强为之容：豫焉，若冬涉川；犹兮，若畏四邻；俨兮，其若容；涣兮，若冰之将释；敦兮，其若朴；旷兮，其若谷；混兮，其若浊。孰能浊以止？静之徐清；孰能安以久？动之徐生。保此道者不欲盈，夫唯不盈，故能敝而新成。</p>
<h2>十六章</h2>
<p>致虚极，守静笃，万物并作，吾以观复。夫物芸芸，各复归其根。归根曰静，是曰复命，复命曰常，知常曰明。不知常，妄作，凶。知常容，容乃公，公乃王，王乃天，天乃道，道乃久，殁身不殆。</p>
<h2>十七章</h2>
<p>太上，下知有之，其次亲而誉之，其次畏之，其次侮之。信不足焉，有不信焉！悠兮，其贵言。功成事遂，百姓皆谓“我自然”。</p>
<h2>十八章</h2>
<p>大道废，有仁义；慧智出，有大伪；六亲不和，有孝慈；国家昏乱，有忠臣。</p>
<h2>十九章</h2>
<p>绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文不足，故令有所属，见素抱朴，不私寡欲。</p>
<h2>二十章</h2>
<p>绝学无忧。唯之与阿，相去几何？善之与恶，相去若何？人之所畏，不可不畏，荒兮，其未央哉！众人熙熙，如享太牢，如春登台。我独泊兮，其未兆，如婴儿之未孩；傫傫兮，若无所归。众人皆有馀，而我独若遗。我愚人之心也哉，沌沌兮。俗人昭昭，我独昏昏；俗人察察，我独闷闷。澹兮，其若海；磟兮，若无止。众人皆有以，而我独顽似鄙。我独异于人，而贵食母。</p>
<h2>二十一章</h2>
<p>孔德之容，惟道是从。道之为物，惟恍惟惚。惚兮恍兮，其中有象；恍兮惚兮，其中有物；窈兮冥兮，其中有精；其精甚直，其中有信。自古及今，其名不去，以阅众甫。吾何以知众甫之状哉？以此。</p>
<h2>二十二章</h2>
<p>“曲则全，枉则直，洼则盈，敝则新，少则得，多则惑”。是以，圣人抱一为天下式。不自见，故明；不自是，故彰；不自伐；故有功；不自矝，故长。夫唯不争，故天下莫能与之争。古之所谓“曲则全”者，岂虚言哉？诚全而归之。</p>
<h2>二十三章</h2>
<p>希言自然。故，飘风不终朝，骤雨不终日。孰为此者？天地。天地尚不能久，而况于人乎？故从事于道者；道者同于道，德者同于德，失者同于失。同于道者，道亦乐得之；同于德者，德亦乐得之；同于失者，失亦乐得之，信不足焉，有不信焉！</p>
<h2>二十四章</h2>
<p>企者不立，跨者不行，自见者不明，自是者不彰，自伐者无功，自矝者不长。其在道也，曰馀赘行，物或恶之，故有道者不处。</p>
<h2>二十五章</h2>
<p>有物混成，先天地生。寂兮寥兮，独立不改，周行而不殆，可以为天下母。吾不知其名，字之曰道，强为之名曰大。大曰逝，逝曰远，远曰反。故，道大，天大，地大，人亦大。域中有四大，而人居其一焉。人法地，地法天，天法道，道法自然。</p>
<h2>二十六章</h2>
<p>重为轻根，静为躁君。是以，圣人终日行，不离辎重，虽有荣观，燕处超然。奈何万乘之主，而以身轻天下？轻则失根，躁则失君。</p>
<h2>二十七章</h2>
<p>善行，无辙迹；善言，无瑕谪；善数，不用筹策；善闭，无关楗而不可开；善结，无绳约而不可解。是以，圣人常善救人，故无弃人；常善救物，故无弃物；是谓袭明。故，善人者，不善人之师，不善人者，善人之资。不贵其师，不爱惜其资，虽智大迷。是谓要妙。</p>
<h2>二十八章</h2>
<p>知其雄，守其雌，为天下谿。为天下谿，常德不离，复归天婴儿。知其白，守其黑，为天下式。为天下式，常德不忒，复归于无极。知其荣，守其辱，为天下谷。为天下谷，常德乃足，复归于朴。朴散则为器，圣人用之，则为官长。故，大制不割。</p>
<h2>二十九章</h2>
<p>将欲取天下而为之，吾见其不得已。天下神器，不可为也。为者败之，执者失之。故，物或行或随，或歔或赢，或挫或隳。是以，圣人去甚，去奢，去泰。</p>
<h2>三十章</h2>
<p>以道佐人主者，不以兵强天下，其事好还：师之所处，荆棘生焉，大军之后，必有凶年。善有果而已，不敢以取强。果而勿矜，果而勿伐，果而勿骄，果而不得已，果而勿强。物壮则老，是谓不道，不道早已。</p>
<h2>三十一章</h2>
<p>夫唯兵者，不祥之器，物或恶之，故有道者不处。君子居则贵左，用兵则贵右。兵者不祥之器，非君子之器，不得已而用之，恬淡为上。胜而不美，而美之者，是乐杀人者，则不可以得志于天下矣。吉事尚左，凶事尚右，偏将军居左，上将军居右，言以丧礼处之。杀人之众，以哀悲莅之，战胜，以丧礼处之。</p>
<h2>三十二章</h2>
        </div>
    </article>
</div>

    </div>
</div>

<script type="text/javascript">
  var _gaq = _gaq || [];
  _gaq.push(['_setAccount', 'UA-18137446-1']);
  _gaq.push(['_setDomainName', '.mitnk.com']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();
</script>

</body>
</html>
